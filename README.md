# Adatplatform szekció

Az **IT Fórum 2016** adatplatform szekciója a következő előadásokból áll:

## A SQL Server 2016 relációs motor újdonságai
_Hangyál Zoltán (LogMeIn)_
Az SQL Server 2016 az eddigi legjobban sikerült adatbáziskezelője a Microsoftnak, akár a sebességet, biztonságot, skálázhatóságot vagy a nagy rendelkezése állást nézzük. Rengeteg új szolgáltatás került bele az utolsó kiadásba. Ezek mellet a meglevő szolgáltatások közül jónéhány ráncfelvarráson esett át. Egyeseket újraírtak, másokból korlátozások tűntek el. Ebben az előadásban az újdonságokból szemezgetve szeretnék néhányat bemutatni.

## Dolgok internete és adatvezérelt döntéshozatal
_Dudás Viktor, Farkas Bálint (Microsoft)_
A mai forradalmi megoldások középpontjában a felhő és az adatok állnak. A Microsoft Azure-ban számos szolgáltatás létezik, amelyek segítségével nagyon hamar lehet piacra lépni új megoldásokkal. Az előadás során áttekintjük ezeket a szolgáltatásokat, illetve demókon keresztül mélyebben megismerjük az ebben rejlő lehetőségeket.

## Újdonságok az üzleti intelligencia világában: SQL Server 2016 és Power BI
_Csom Gergő (Microsoft)_
A Microsoft üzletiintelligencia-termékei a nyáron újabb fokozatba kapcsoltak, megjelent az SQL Server 2016 végleges kiadása, illetve Power BI felhős szolgáltatás egy éves lett. Az előadás keretében kipróbáljuk, ezen új innovációk mit jelentenek a BI fejlesztők / architektek / elemzők számára a gyakorlatban, sok – sok demóval és ügyfélszcenárióval.

## Gépi tanulás a felhőben
_Farkas Bálint, Dudás Viktor (Microsoft)_
Egyre több cégen belüli és azon kívüli adat keletkezik a világban, amit sokan veszni hagynak, pedig ezek felhasználásával hatalmas üzleti előnyre lehet szert tenni. Gyakran a komplexitásra vagy az integrálás bonyolultságára hivatkozva söpörjük a szőnyeg alá ezeket a ma már elengedhetetlen eszközöket. Az előadás során az alapfogalmak tisztázása után bemutatjuk, hogy nem feltétlenül szükséges adattudósnak lenni prediktív megoldások készítéséhez, és ezeket egyszerűen integrálhatjuk akár már kész alkalmazásainkhoz is.